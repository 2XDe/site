Θέλετε να κάνετε αλλαγές ή να προσθέσετε νέο περιεχόμενο? Για να βεβαιωθούμε ότι θα υπάρχει συνέπεια με το ήδη δημοσιευμένο περιεχόμενο και για να ελαχιστοποιήσουμε τον χρόνο δημοσίευσης της συνεισφοράς σας θα πρέπει να ακολουθήσετε τα παρακάτω βήματα:

* Κάντε Fork το αποθετήριο pibookgr στο GitHub
* Δημιουργήστε ένα νέο ξεχωριστό branch με ένα αντιπροσωπευτικό όνομα για κάθε προσθήκη ή αλλαγή που θέλετε να κάνετε. Αν για παράδειγμα θέλετε να προσθέσετε δύο νέες εικόνες θα πρέπει να φτιάξετε δύο branches, αντίστοιχα
* Αν δεν το έχετε ήδη κάνει, επεξεργαστείτε τα στοιχεία του προφίλ σας στο αρχείο authors.yml στον φάκελο _data, έτσι ώστε να φαίνεται το όνομα σας κάτω από το περιεχόμενο που προσθέσατε
* Επεξεργαστείτε το περιεχόμενο καθώς και όλα τα σχετικά πεδία YAML (π.χ., όνομα αρχείου της φωτογραφίας, λεζάντα, πνευματικά δικαιώματα, κατηγορία, ετικέτες) αφού πρώτα δείτε παρόμοιο περιεχόμενο που είναι ήδη δημοσιευμένο
* Το περιεχόμενο (π.χ., παράθεση, εικόνα, μελέτη περίπτωσης, κτλ) που θα προσθέσετε θα πρέπει να σχετίζεται με το περιεχόμενο του βιβλίου με χρήση τουλάχιστον μιας κατηγορίας (π.χ. κεφάλαιο βιβλίου) και ετικέτας. Ειδικα για τις φωτογραφίες χρειάζεται και μια λεζάντα που είναι συμβατή με το πνεύμα του βιβλίου
* Το περιεχόμενο των πεδίων σε κάποιες περιπτώσεις (π.χ., αν υπάρχουν σημεία στίξης όπως :, ;, "") θα πρέπει μπαίνει σε '' έτσι ώστε να μην δημιουργεί πρόβλημα
* Τα ονόματα αρχείων που θα προσθέσετε (π.χ., *.md, *.jpg) θα πρέπει να είναι μόνο με μικρά γράμματα γιατί διαφορετικά θα υπάρχουν ασυνέπειες ανάμεσα σε λειτουργικά συστήματα που είναι ευαίσθητα στα κεφαλαία και σε αυτά που δεν είναι
* Για την περίπτωση της φωτογραφίας θα πρέπει να δημιουργήστε και μια μικρή έκδοση της εικόνας με πλάτος 160 και να την βάλετε μαζί με την κανονική έκδοση στον αντίστοιχο φάκελο.
* Δοκιμάστε ότι δουλεύει και μετά κάντε ένα pull request βάζοντας και ένα σύντομο περιγραφικό σχόλιο
