
## Δραστηριότητες

### Δραστηριότητα
Να καταγράψετε τις ιδιότητες μερικών (3-4) συνεργατικών εκπαιδευτικών εφαρμογών. Να διαλέξετε είτε εφαρμογές που θεωρείτε ότι είναι σωστά φτιαγμένες είτε κάποιες που θεωρείτε ότι έχουν προβλήματα χρήσης.

### Δραστηριότητα
Να οργανώσετε τις πληροφορίες που βρήκατε σε ένα πίνακα όπου στις γραμμές να είναι οι εφαρμογές που εντοπίσατε και στις στήλες: 1) ο άνθρωπος, 2) το πλαίσιο χρήσης, 3) ο σκοπός, 4) η διεργασία χρήσης.

### Δραστηριότητα
Να καταγράψετε τις ανάγκες των πιθανών χρηστών και τους στόχους της εφαρμογής σας με βάση τους πίνακες που φτιάξατε προηγουμένως.

### Δραστηριότητα
Να σχεδιάσετε την εφαρμογής σας ώστε να επιτρέπει πλοήγηση σε μια συλλογή από περιεχόμενο.

### Δραστηριότητα
Να προσθέσετε στην εφαρμογή σας διαφορετικά είδη περιεχομένου (π.χ., γραφικά, κείμενο) καθώς και τη δυνατότητα σύνδεσης μεταξύ τους.

### Δραστηριότητα
Να ενημερώσετε τον πίνακα της προηγούμενης ενότητας ώστε να περιλαμβάνει στήλες με τους κανόνες σχεδίασης που ακολουθεί η κάθε εφαρμογή, και να προσθέσετε και τη δική σας εφαρμογή.

### Δραστηριότητα
Να ενημερώσετε τις προδιαγραφές της εφαρμογής σας, ώστε να μοιάζει περισσότερο με τις εφαρμογές που πέτυχαν και να αποφεύγει τα λάθη εκείνων που απέτυχαν.

### Δραστηριότητα
Ανάλογα με την επιλογή των χρηστών (π.χ., ηλικία, γνώσεις) και του πλαισίου-στόχου της δραστηριότητας να καταγράψετε τις αρχικές προδιαγραφές για την εφαρμογή που θα ετοιμάσετε στη συνέχεια.

### Δραστηριότητα
Να επιλέξετε τα εργαλεία που θα σας διευκολύνουν στη δημιουργία της εφαρμογής που περιγράψατε στην προηγούμενη ενότητα. Πριν καταλήξετε σε κάποιο, δοκιμάστε μερικά παρόμοια κάνοντας αλλαγές στα παραδείγματα που δίνουν έτοιμα και διαβάζοντας την τεκμηρίωση και τα σχόλια από άλλους χρήστες.

### Δραστηριότητα
Να κατασκευάσετε με ένα εργαλείο της επιλογής σας μια αρχική έκδοση (πρωτότυπο υψηλής πιστότητας) την εφαρμογή που σχεδιάσατε στην προηγούμενη ενότητα.

### Δραστηριότητα
Να δώσετε την εφαρμογή σας για αξιολόγηση σε κάποιον άλλο κατασκευαστή που ετοιμάζει μια παρόμοια εφαρμογή και εσείς να αξιολογήσετε τη δική του εφαρμογή.

### Δραστηριότητα
Να σχεδιάσετε ξανά την εφαρμογή της προηγούμενης ενότητας ώστε να επιτρέπει τη συμμετοχή τουλάχιστον δύο χρηστών. Να περιγράψετε γιατί επιλέξατε η εφαρμογή να είναι σύγχρονη ή ασύγχρονη και συνεργατική ή ανταγωνιστική.

### Δραστηριότητα
Να προσθέσετε τη δυνατότητα συναλλαγών στην εφαρμογή σας. Για παράδειγμα, ο χρήστης να μπορεί να αγοράσει επιπλέον δυνατότητες.

### Δραστηριότητα
Να περιγράψετε την οργάνωση και τη λειτουργία μιας επιχείρησης που θα εμπορεύεται την εφαρμογή που σχεδιάσατε.

### Δραστηριότητα
Να εντοπίσετε στοιχεία της εφαρμογής σας που θα μπορούσαν να ελέγχονται από κάποιον τρίτο, ώστε εσείς να μπορέσετε να έχετε περισσότερο χρόνο για τη βελτίωση των τμημάτων της εφαρμογής σας που είναι πιο σημαντικά.

### Δραστηριότητα
Να σχεδιάσετε ένα διαδραστικό σύστημα το οποίο θα χρησιμοποιείται για να αποθηκεύσει και να αναπαράγει τις ανθρώπινες δραστηριότητες με τη μορφή ιστορίας-αφήγησης. Για λόγους ευκολίας και συντομίας, αρκεί να δώσετε έμφαση μόνο στις προσωπικές και ψυχαγωγικές διαστάσεις του συστήματος, όπως δηλαδή και η Kodak ή η Instagram, και δεν χρειάζεται να επεκταθείτε σε άλλες πιθανές διαστάσεις (όπως π.χ., δημοσιογραφία, επιστήμη, κτλ.).

### Δραστηριότητα
Να σχεδιάσετε την εφαρμογή από τις προηγούμενες ενότητες με τη συμμετοχή των τελικών χρηστών ως μέλη της ομάδας σας. Ποιες είναι οι διαφορές σε σχέση με την αρχικά σχεδιασμένη εφαρμογή και ποιες είναι οι διαφορές σε σχέση με τα αποτελέσματα της αξιολόγησης με χρήστες;

### Δραστηριότητα
Να ενημερώσετε την εφαρμογή σας ώστε να επιτρέπει την απευθείας επικοινωνία με άλλους χρήστες, όπως για παράδειγμα με την προσθήκη σχολίου, ψήφου, διαμοιρασμού, κτλ.

### Δραστηριότητα
Να ενημερώσετε την εφαρμογή σας ώστε να επιτρέπει την συνεργασία άλλων χρηστών, όπως για παράδειγμα με δυνατότητα επεξεργασίας (ετικέτα, υπότιτλοι, αλλαγή ροής, κτλ.).

### Δραστηριότητα
Να επεκτείνετε την εφαρμογή της προηγούμενης ενότητας ώστε να επιτρέπει τον διαμοιρασμό των αποθηκευμένων εγγραφών με άλλους χρήστες.

### Δραστηριότητα
Να επεκτείνετε την εφαρμογή σας ώστε να μπορούν τρίτοι να ζητήσουν απευθείας δεδομένα από την εφαρμογή σας.

### Δραστηριότητα
Να επεκτείνετε την εφαρμογή σας ώστε να επιτρέπει τις αλλαγές βασικών παραμέτρων της από άλλους χρήστες.
